Caini ghizi pentru persoanele cu dizabilitati
Primul câine ghid a fost dresat în Germania în anul 1920 pentru a ajuta bătrânii care și-au pierdut vederea în timpul Primului Război Mondial.
În România primele exemplare canine au fost formate, pentru nevăzători, în anul 1994, la Craiova, la Centrul de Educare Canină.
Nu întotdeauna, un antrenament bun reușește să facă un caine să aibă grijă de stăpânul lui.
De fapt, acești câini sunt selectați în funcție de temperament și de capacitatea de a se adapta după firea și comportamentul persoanei care are nevoie de ajutorul lui.
În chinologia utilitară poate fi educat orice tip de câine , orice rasă sau nerasă, dar trebuie să se încadreze perfect într-un șablon genotipic și fenotipic.
Se urmăresc acele exemplare care sunt extrem de sociabile, jucăușe, fără o personalitate ascunsă, fără sa fie hiper sau hipo reactive.
Sunt selectați câinii care se adaptează rapid în orice mediu, orice familie sau areal geografic.
Cele mai utilizate rase în specialitatea de câini ghizi sunt labradorul, golden retriever, ciobanescul german.
La ora actuală există mai multe tipuri de câini ghizi, printre care se numără: câinii ghizi pentru persoane nevăzătoare, pentru persoane care nu aud și pentru persoane cu handicap.
Câinii care însoțesc persoanele cu deficiențe de auz îi anunța pe stăpâni când aud diverse sunete prin casă.
Ei sunt antrenați să avertizeze persoana când aude un sunet și sa o ducă până în locul din care acesta provine.
Un câine ghid pentru nevăzători știe să plimbe stăpânul prin oraș, să îi aducă un anumit obiect etc.
În această relație câine - om, regulile stau puțin altfel: omul îi dau câinelui o comandă pe care acesta trebuie să o respecte, iar câinele trebuie să îl conducă pe stăpân acolo unde acesta dorește.
Câinii sunt antrenați încă din primele luni de viață, pentru a ajunge la standardele dorite de antrenorii și de stăpânii acestora.
După vârsta de 4 luni se fac primele psihoteste câinelui de preselecție.
Acestea se fac periodic, inclusiv spre o dirijare către specialitatea cea mai bună a exemplarului aflat în studiu.
 Un modul educational pentru câinii ghizi poate dura între 4 și 12 luni și de obicei se intra cu ei în specialități după varsta de 10 luni a câinelui.
Nu exista câini gata formați care să fie dați spre adopție către persoanele care au nevoie de ei.
Excepție fac cazurile în care se face o comandă la ferma cu cateva luni inainte.
